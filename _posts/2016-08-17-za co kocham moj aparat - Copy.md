---
layout: post
author: js
permalink: /kocham-moj-aparat-fotograficzny/
title: Za co kocham mój aparat fotograficzny
---
![Pies i dziewczynka](/assets/img/08-08-14-117.jpg)
Wszystkie nowiutkie Canony i Nikony są wadliwe. Soniaki też. I Fuji, Panasoniki, a nawet Pentaxy!

Przeczytaj pierwszy z brzegu test jakiegokolwiek aparatu, a zrozumiesz o co mi chodzi. Z niezrozumiałych dla mnie powodów testerzy za punkt honoru stawiają sobie sprokurowanie listy wad aparatu. Pół biedy, gdy niedoróbki są bezdyskusyjne, ale jeśli ktoś pisze, że “słabą stroną aparatu jest brak zasilania przez USB” to szlak mnie trafia!

A czy nie lepiej skupić się na pozytywach? Czy nie lepiej nieść miłość i szerzyć pokój na świecie? (I rock’n’roll oczywiście :) )

Z uśmiechem na twarzy i z ciepłem w sercu spisałem 6 zalet, za które kocham mój aparat fotograficzny.

# Szybki i bezbłędny autofocus.
Jeśli czegoś totalnie nie spieprzę, to jestem w 100% pewny, że mój ukochany aparat złapie ostrość. I w dodatku zrobi to szybciej niż mgnienie oka (około 0.1 sekundy jeśli wierzyć instrukcji obsługi).

Pewnie nigdy nie przyszłoby mi do głowy, żeby pisać o autofokusie gdyby nie moje aparaty, których dawno się pozbyłem. Pamiętam jak dziś moje walki z back/front fokusem, grzebanie w mikroustawieniach, wizyty w serwisie i wyrywanie włosów z głowy.

Teraz moje życie jest piękniejsze, a zdjęcia ostre :)

# Ekran jak trackpad.
W zamierzchłych czasach punkt ostrzenia wybierałem bardzo nieporęcznym joystickiem. Jakoś nigdy mój kciuk nie był wystarczająco zręczny, żeby ustawić ten punkt, o którym myślała głowa. Pewnie z tego powodu tak popularny wśród fotografów jest sposób na używanie tylko środkowego punktu i przekadrowywanie po wyostrzeniu.

Mój ukochany aparat nie ma głupiego joysticka, a punkt ostrzenia mogę ustawić macając kciukiem ekran, nawet wtedy, gdy jest wyłączony, a ja zaglądam do wizjera. Ekran działa tak, jak trackpad w laptopie.

Poezja!

# Jednoręki bandyta
Taki już jestem dziwny, że lubię obsługiwać aparat jedną ręką, szczególnie na spacerze czy wycieczce w góry gdy drugą rękę mam zajętą (bo trzymam w niej niezbędne kamyczki uzbierane właśnie przez moją córkę).

Mój aparat da się włączyć i wyłączyć jedną ręką, a wiele guzików i pokręteł powoduje, że każdą ważniejszą funkcję mam na skinienie jednej ręki.

# Guzik Autoekspozycji
80% zdjęć robię w trybie M nie dlatego, że jestem “profesjonalny”, ale dlatego, że nie lubię, gdy aparat za mnie decyduje.

Goście pstrykający w trybach automatycznych (głównie w trybie A jak wynika z publikacji Centrali Światowego Instytutu Do Spraw Badań) tłumaczą, że nie ma czasu na kręcenie gałkami czasu i przysłony, szczególnie gdy panna młoda wyszła z ciemnego kościoła na pełne słońce.

Niech im będzie.

Ja jednak upieram się przy M, szczególnie że w moim ukochanym aparacie mam magiczny guzik Autoekspozycji. Gdy go przycisnę w trybie manualnym aparat zmienia przysłonę i czas tak, jak zrobiłby to automat. Niezły punkt startowy. A jeśli widzę, że zdjęcie jest nie tak naświetlone jakbym chciał, to kilka klików gałkami czasu i przysłony i już jestem w domu.

# Zebra
W wizjerze mojego ukochanego aparatu na żywo widzę, które miejsca na zdjęciu będą prześwietlone, bo biega po nich zebra :) Parę klików przysłoną albo czasem, żeby pozbyć się zebry i już wiem, że zdjęcie będzie “dobrze” naświetlone zdjęcie.

Zebra to genialny wynalazek. Do tego stopnia, że przestałem używać histogramu i wyłączyłem automatyczny podgląd zdjęcia po jego zrobieniu. Po co mam sprawdzać histogram, jeśli wiem, że zdjęcie jest dobrze naświetlone? Po co mam podglądać, jak wyszło, skoro tuż przed naciśnięciem migawki widziałem je w wizjerze?

Nie wiem czemu zebra wylądowała na 5 miejscu. Powinna być na pierwszym!

# Iso i balans bieli na gałkach
Bardzo lubię zmieniać ISO balans bieli kręcąc gałkami. Pokrętła są znacznie szybsze niż wchodzenie do menu i wielokrotne przyciskanie guzików.

Niby mała rzecz, a bardzo mnie cieszy :)

Teraz Twoja kolej. Za co Ty kochasz swój aparat? Proszę napisz mi w komentarzu. Założę się, że zalety Twojego aparatu będą całkiem inne, nawet jeśli mamy ten sam aparat :)

---------------

> Szymek says:
> November 5, 2016 at 3:58 pm
> Panasonic Gx 80, dwa kółka nastaw, przycisk do nastaw automatycznych, będąc w trybie M. Miałem to w Pentaxie K10D, tak jak Jarek pisze, rozwiązanie rewelacyjne. Do tego możliwość zaprogramowania tego przycisku na dowolnym funkcyjnym. Szukałem małego aparatu i taki znalazłem, na szczęście nie muszę włączać go jedną ręką 😁 zebry, histogram na żywo tego potrzebuję i jest. Koniecznie potrzebuję wizjer i mam 😊 Tylko dlaczego wejścia na mikrofon i wężyk spustowy nie ma? Ale to jedyne wady jak na razie. Wiem, miało nie być marudzenia 😉
> Pozdrawiam zadowlonych ze swojego sprzętu 😉

> Sandra says:
> December 5, 2016 at 11:05 pm
> Mam wrażenie, że to jest celowe zachowanie ze strony wielkich marek produkcja sprzętu, który się psuje zaraz po zakończeniu gwarancji i trzeba kupować następny

> Grzesiek says:
> April 9, 2017 at 6:43 pm
> Sporo sprzętu ma w dzisiejszych czasach liczniki: baterie – cykl ładowań, drukarki – wydruk stron. Powoduje to nie działanie sprzętu po wykonaniu określonych czynności, zazwyczaj wystarczy serwisowy reset do ponownego działania sprzętu.

> Piotr says:
> May 31, 2017 at 1:22 pm
> Co do psucia się sprzętu krótko po upływie gwarancji polecam poczytać sobie o postarzaniu produktów i wszystko będzie jasne. Oczywiście, że producenci projektują sprzęt tak, żeby przepracował tylko określoną ilość czasu.

> Fotoklaps says:
> June 9, 2017 at 11:02 am
> Jeśli Twój aparat posiada takie cechy to nie dziwię się, że jesteś w nim po prostu zakochana 🙂 Osobiście w szczególności zgadzam się z punktem na temat ekranu – taki sposób ustawiania ostrości jest najwygodniejszy i chyba najszybszy, a wszelkiego rodzaju joysticki bardzo szybko się psują i niestety nie są dość intuicyjne.

> galeria sztuki internetowa says:
> June 19, 2017 at 9:10 pm	
> Faktycznie, większość recenzji aparatów składa się z wyszukiwania negatywnych ich cech. Ale to jest również wartość dodana tych testów. Można się przygotować na pewne niespodzianki sprzętu.




> Marek says:
> July 11, 2017 at 9:25 am	
> No sprzęt dobry, ja właśnie teraz zastanawiam się nad zakupem jakiegoś ciekawego modelu aparatu , aktualnie mam nikon d5300 i jakoś specjalnie nie jestem z niego zadowolony.




> Marcin says:
> July 25, 2017 at 2:57 pm	
> Również to zauważyłem że wszędzie więcej poświęcają wadom i niedociągnięciom niż zaletom aparatów. Jakby testerzy byli najlepszymi profesjonalistami pod słońcem. To z jednej strony śmieszne, bo przecież nie ma nic idealnego 😉 Mój canon eos 1300d też idealny nie jest ale lubię go za szybki focus i bardzo dobre osiągi pod względem szumu na wyższych czułościach.
> Przyjemny artykuł, pozdrawiam serdecznie 🙂




> Gaga Studio says:
> September 14, 2017 at 3:11 pm	
> Po co komu partner życiowy, jeżeli istnieje taki z obiektywem? ;>




> Marcin says:
> September 29, 2017 at 10:03 am	
> Potwierdzam… Wszędzie słyszy się o wadach a zapomina się o zaletach – a to w moim przekonaniu jest najważniejsze 🙂 Mój aparat skupia w sobie tylko i wyłącznie same zalety (chyba, że tylko ja je dostrzegam :D).
> Pozdrawiam




> szymon says:
> May 21, 2018 at 12:48 pm	
> jaki aparat profesjonalny polecasz żeby zacząć przygodę z fotografią?




> 5naswoim.pl says:
> June 13, 2018 at 9:21 pm	
> A jaki aparat poleciłbyś do robienia zdjęć na budowlanego bloga? Czy jakiś jeden standardowy obiektyw wystarczy, czy trzeba inwestować w różne?




> Smart Studio says:
> July 25, 2018 at 9:02 am	
> Złej baletnicy przeszkadza i rąbek u spódnicy 😉 A prawda jest taka, że nawet słabszym aparatem możemy dokonać cudów, jeśli mamy oko do zdjęć 🙂 Poza tym aparat to nie tylko body, dochodzi jeszcze cała masa akcesoriów, które pozwalają nam stworzyć wyjątkowe ujęcia 😉




> Atelier says:
> August 5, 2018 at 5:45 pm	
> @szymon ciężko polecić “profesjonalny” aparat dla kogoś, kto zaczyna.




> fotograf Lublin says:
> September 4, 2018 at 2:00 pm	
> Aby zrobić dobre zdjęcie nie potrzebny jest sprzęt z wysokiej polki tylko doświadczenie, umiejętności i trochę szczęścia.




> studiokisiel says:
> September 12, 2018 at 7:39 pm	
> “biega po nich zebra” ale się uśmiałem 🙂